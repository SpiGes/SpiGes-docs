---
title: Utilizzo della piattaforma
slug: plateforme
description: "Questo capitolo contiene tutte le informazioni necessarie per capire come funziona la piattaforma e come utilizzarla."
weight: 30
type: docs
keywords: []
---


## Procedura di rilevazione

La raccolta dei dati inizia a gennaio dell'anno successivo a quello di riferimento e avviene nelle fasi qui di seguito.

1. Per prima cosa l'ospedale carica i dati sulla piattaforma, che vengono controllati dal punto di vista della forma e del contenuto. I risultati di questo primo controllo sono visibili direttamente nella piattaforma.
2. L'ospedale verifica i dati nell'ambito di un controllo autonomo sulla piattaforma SpiGes e li corregge caricandoli nuovamente oppure giustifica gli errori identificati servendosi della sezione dedicata ai commenti.
3. I Cantoni (servizi di rilevazione e direzioni della sanità) verificano le giustificazioni fornite dagli ospedali e, se necessario, richiedono correzioni ai fornitori di dati (verifica della plausibilità). Ogni volta che viene fatto un nuovo invio di dati vengono ripetute entrambe queste fasi appena descritte.
4. I Cantoni approvano i dati. I dati devono essere imperativamente approvati sia secondo quanto previsto nella LAMal che in conformità alla LStat.
5. I dati vengono elaborati separatamente secondo la LAMal e secondo la LStat.

A monte di questo processo di raccolta dei dati, questi vengono controllati «alla fonte» nei sistemi interni degli ospedali. – Gli strumenti di controllo forniti a questo scopo (MedPlaus, API di controllo SpiGes) possono essere integrati nei sistemi degli ospedali. È anche possibile far controllare i dati durante l'anno, cioè prima dell'effettiva rilevazione dei dati sulla piattaforma SpiGes. Per ulteriori dettagli su questo processo, consultare la sezione «Verifica dei dati» .

La seguente immagine fornisce una panoramica delle fasi della rilevazione.

{{<insertImage image="phase_releve_de.png" class="edge max-w-90">}}
