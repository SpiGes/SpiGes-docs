---
title: 3. Verifica dei dati
slug: verification
description: "In questa pagina viene spiegato come controllare le sedi ospedaliere del proprio Cantone importate sulla piattaforma SpiGes."
keywords: []
weight: 40
type: docs
---

### Verifica della plausibilità

Se il fornitore dei dati ha corretto o giustificato tutti gli errori, è compito dei Cantoni verificare la plausibilità delle giustificazioni. I Cantoni possono accettare le giustificazioni (stato «OK») o porre domande o richiedere un nuovo invio di dati scrivendo un commento cliccando sull’icona a forma di vignetta visibile vicino ad ogni errore segnalato. Qualora un errore non possa essere corretto, il Cantone può anche contrassegnarlo definitivamente come errore (stato «Errore»).

I fornitori di dati possono rispondere al commento utilizzando la stessa funzione oppure caricare dati corretti, che verranno nuovamente sottoposti al processo di controllo autonomo. Questo processo iterativo prosegue fino a quando non ci sono più errori in sospeso. Ciò succede quando gli errori sono stati corretti, contrassegnati definitivamente come errori e quando tutte le eventuali giustificazioni degli errori sono state accettate.

L’UST viene coinvolto in questo processo solo per rispondere ad eventuali domande. Le persone coinvolte per ogni Cantone e le imprese ospedaliere sono tenute informate sullo stato del controllo e sulle attività importanti sulla piattaforma.

La verifica della plausibilità viene effettuato sia dal punto di vista statistico che da quello amministrativo. Sulla piattaforma SpiGes i controlli possono essere filtrati in base a diversi criteri. Ciò consente ai Cantoni di distribuire i compiti internamente in modo che, ad esempio, l’ufficio di sanità si occupi dei controlli concernenti questioni finanziarie, mentre l’ufficio statistico cantonale svolga gli altri controlli. L’organizzazione della verifica della plausibilità è di competenza dei Cantoni. I Cantoni possono anche esportare i dati ed effettuare ulteriori controlli di plausibilità al di fuori della piattaforma.

Una volta che non ci sono più errori in sospeso, la verifica della plausibilità dei dati di una sede o di un’impresa ospedaliera è completata e i dati sono pronti per l’invio. La verifica della plausibilità deve essere portata a termine **entro la fine di giugno**.

## Controllo dei casi singoli, visualizzazione del Cantone

{{<insertImage image="controle_detail_canton_fr.png" class="edge max-w-90">}}

&nbsp;

1. Cliccando sulla casella quadrata è possibile selezionare più errori alla volta.

2. Questa colonna contiene la descrizione degli errori. È inoltre possibile visualizzare ulteriori dettagli facendo clic sull’errore nella colonna «ID caso».

3. In questa colonna si può vedere lo stato di ogni errore.

4. Qui è possibile commentare (facendo clic sulla vignetta) o scaricare i dati (facendo clic sulla freccia che punta in basso). Se non è stato selezionato alcun errore, i commenti vengono applicati a tutti gli errori, altrimenti vengono aggiunti solo agli errori selezionati.

5. È inoltre possibile effettuare modifiche a livello dell’errore in questione, ad esempio accettare le giustificazioni facendo clic sul segno di spunta.
